<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>पद्यम् on संस्कारे विश्वासटिप्पणयः</title>
    <link>file:///storage/emulated/0/notesData/saMskAra/mantra/viShNu/padya/</link>
    <description>Recent content in पद्यम् on संस्कारे विश्वासटिप्पणयः</description>
    <generator>Hugo -- gohugo.io</generator>
    <language>en-us</language>
    
	<atom:link href="file:///storage/emulated/0/notesData/saMskAra/mantra/viShNu/padya/index.xml" rel="self" type="application/rss+xml" />
    
    
    <item>
      <title>चम्पकाष्टकम्</title>
      <link>file:///storage/emulated/0/notesData/saMskAra/mantra/viShNu/padya/champakAShTaka/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/mantra/viShNu/padya/champakAShTaka/</guid>
      <description>पूर्णव्याख्यानम् कन्नडया अत्र।
शौभ्रराज-राजराज-कञ्जयोनि-वन्दितन्
नित्यभक्त-पूजितं सुधन्वपूजकाञ्चितम्।
कञ्जचक्र-कौस्तुभैर् विराजितं गदाधरञ्
चम्पकापुरी-निवास-मानिवासमाश्रये ॥ १ ॥
पन्नगारियायिनं सुपन्नगेश शायिनम्
पङ्कजारि-पङ्कजेष्ट-लोचनञ् चतुर्भुजम्।
पङ्कजात-शोषकं विपङ्कजात-पोषकञ्
चम्पकापुरी-निवास-मानिवासमाश्रये ॥ २ ॥
दक्षशिक्षक-च्छिदङ् कुहाटकाक्ष-सम्भिदय्ँ
यक्षगीत-सेवितं सुरक्षणैक-दीक्षितम्।
अक्षजातमारकङ् कटाक्षदृष्टि-तारकञ्
चम्पकापुरी-निवास-मानिवासमाश्रये ॥ ३ ॥
नारदादि वन्दितन् नृनार-शैल-भञ्जितन्
नार-सद्म-वास-जात-नारपूर्वकायनम्।
नारतल्लजायनङ् कुनारकान्तकालयञ्
चम्पकापुरी-निवास-मानिवासमाश्रये ॥ ४ ॥
कालमेघ-वर्णकम् प्रकाम-मुक्तिदायकङ्
कालकाल-कारकङ् कुकालपाश-दूरकम्।
रत्नवर्म-राजवर्ष्म-भानुवृन्द-भास्वरं
चम्पकापुरी-निवास-मानिवासमाश्रये ॥ ५ ॥
स्वर्णसूत्र-गुम्फितोरु-सालिकाश्म-मालिकङ्
रत्न-रत्न-रञ्जितं गदाञ्चितङ् कृपाकरम्।
प्रज्वलत्-किरीटिनम् प्रविस्पुरत्-त्रिपुण्ड्रकं
चम्पकापुरी-निवास-मानिवासमाश्रये ॥ ६ ॥
वक्त्रकान्ति-वञ्चितोरु-शारदेन्दु-मण्डलङ्
कुन्द-दन्तमिन्दिरेशमक्षरन् निरामयम्।
मन्दहास शुभ्रिताश किङ्किणीलसत्कटिञ्
चम्पकापुरी-निवास-मानिवासमाश्रये ॥ ७ ॥</description>
    </item>
    
    <item>
      <title>नृसिंह-दशकम्</title>
      <link>file:///storage/emulated/0/notesData/saMskAra/mantra/viShNu/padya/nRsiMha-dashaka/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/mantra/viShNu/padya/nRsiMha-dashaka/</guid>
      <description>अथ राजारामजशङ्करकृतन् नृसिंहदशकम् हरिहरपुर-शारदापीठाय रचितम्।
+++(अत्र पद्येष्वादिप्रासो राजते।)+++
अरिहतकहिरण्यकशिपु-
करिहतिकण्डूल-करजशिखर विभो ।
हरिहरपुरपुरुषहरे परिहर
पुरतः स्थितस्य मे पापम् ॥१॥
कलशोदधि+++(=समुद्र)+++कन्याकुच-
कलशोपरिपरिमृदून् अनूनशिखान् ।
कलशोद्भवभावित-निष्-
कल+++(=मन्द)+++शोभान् नरहरेः स्मरामि नखान् ॥२॥
प्रणवस्तव नवगर्जितम्-
अणवस्तव चरणरेणवो लोकसृजः ।
पणवस्+++(डमरुवाद्यविशेषः)+++ तव मुनिमानव-
गण-विहिते स्तवनकर्मणि त्रय्यन्तः ॥३॥
पङ्करहिताकृते नख-
टङ्करचितवैरिहृच्-छिलाभिहते ।
शङ्करकलितनुते शङ्-
करमासख्यरस नमो भवते ॥४॥
श्रीवदनसुधापायी
नखैरुपायी स कश्चिदनपायी ।
हरिहरनगरस्थायी
जीयान्महिमा फणीन्द्रतलशायी ॥५॥
विहरसि निगमान्तरहसि
दरहसितमुखाम्बुजो मनुष्यहरे ।
वरदरहरदरचक्रोद्-
धुरकर पश्यामि दक्षतीर्थे त्वाम् ॥६॥</description>
    </item>
    
    <item>
      <title>नृसिंहमङ्गलम्</title>
      <link>file:///storage/emulated/0/notesData/saMskAra/mantra/viShNu/padya/nRsiMhamangala/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/mantra/viShNu/padya/nRsiMhamangala/</guid>
      <description>अथ राजारामजशङ्करकृतन् नृसिंहमङ्गलम् हरिहरपुर-शारदापीठाय रचितम्।
तुङ्गापरिसरागारस्फारशृङ्गारकेलये । श्रीभुजाश्लेषमुग्धाय श्रीनृसिंहाय मङ्गलम् ॥१॥
समस्तदनुजाटोपतमस्ततिविभेदिने । नखेन्दुकान्तिसन्तत्या श्रीनृसिंहाय मङ्गलम् ॥२॥
निगमान्तगुहागर्भप्रतिध्वनितगर्जित । स्वच्छन्दनृहरे तुभ्यं भगवन्नस्तु मङ्गलम् ॥३॥
आडम्बरगृहीतोग्रगदाचक्राय भास्वते । नखमात्रायुधायास्तु श्रीनृसिंहाय मङ्गलम् ॥४॥
सिन्धुकन्यासरोजिन्या द्विरेफायैकबन्धवे । नरकेसरिणे तस्मै सदा भवतु मङ्गलम् ॥५॥
तुङ्गापुलिनसञ्चारक्रीडाकादम्बयोषिते । श्रीमत्यै शारदादेव्यै शश्वद्भवतु मङ्गलम् ॥६॥
शुकपुस्तकरुद्राक्षगुणोज्ज्वलकरे परे । शारदे त्रिजगन्मातस्तुभ्यं भवतु मङ्गलम् ॥७॥
शारदे शङ्कराचार्यसपर्यारसरञ्जिते । दक्षतीर्थजनस्तोमस्तुते मङ्गलमस्तु ते ॥८॥
सभाविद्योतिनी विद्या प्रतिभा प्रतिभारति । प्रकर्षो हृदि हर्षस्य प्रधने भुजयोर्जयः ॥९॥</description>
    </item>
    
    <item>
      <title>नृसिंहसुप्रभातम्</title>
      <link>file:///storage/emulated/0/notesData/saMskAra/mantra/viShNu/padya/nRsiMha-suprabhAta/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/mantra/viShNu/padya/nRsiMha-suprabhAta/</guid>
      <description>अथ राजारामजशङ्करकृतन् नृसिंहसुप्रभातम् हरिहरपुर-शारदापीठाय रचितम्।
आदिमश्लोकौ करोति रविरुन्निद्रान् उदयाद्रिदरीहरीन् ।
उत्तिष्ठ नृहरे देव द्विरेफ+++(हरिहरशब्दे रेफौ)+++नगरीपते ॥१॥
पूषा पुरुषपारीन्द्र+++(=मृगेन्द्र)+++ स्फुटाम्भोरुहचिह्नया ।
भवानिव श्रिया भाति प्रभो प्राभातिकश्रिया ॥२॥
वसन्ततिलकाः प्राची त्वदीयविकरालसटासमूह
स्वेच्छाविसृत्वरमरीचिविचित्रितेयम् ।
प्रीतिं परां प्रथयतु प्रगुणानुरागां
श्रीदक्षतीर्थनृहरे तव सुप्रभातम् ॥३॥
गर्भाद् गभस्तिभृद् असाव् उदयाचलस्य
स्तम्भस्य कस्यचन देव भवानिव प्राक् ।
निर्गत्य दैत्यमिव हन्ति निशान्धकारं
श्रीदक्षतीर्थनृहरे तव सुप्रभातम् ॥४॥
प्राप्ताः प्रसादम् असुरेन्द्रवधोत्कटस्य
प्रह्लादवीक्षणवशादिव दृष्टयस् ते ।
कृत्स्नां प्रभो कलुषतामपहाय काष्ठाः+++(दिशः)+++
श्रीदक्षतीर्थनृहरे तव सुप्रभातम् ॥५॥</description>
    </item>
    
    <item>
      <title>महालक्ष्म्यष्टकम्</title>
      <link>file:///storage/emulated/0/notesData/saMskAra/mantra/viShNu/padya/mahAlaxmyaShTaka/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/mantra/viShNu/padya/mahAlaxmyaShTaka/</guid>
      <description>नमस्तेऽस्तु महामाये श्रीपीठे सुरपूजिते ।
शङ्खचक्रगदाहस्ते महालक्ष्मि नमोऽस्तुते ॥१॥
नमस्ते गरुडारूढे कोलासुरभयंकरि ।
सर्वपापहरे देवि महालक्ष्मि नमोऽस्तुते ॥२॥
सर्वज्ञे सर्ववरदे सर्वदुष्टभयंकरि ।
सर्वदुःखहरे देवि महालक्ष्मि नमोऽस्तुते ॥३॥
सिद्धिबुद्धिप्रदे देवि भुक्तिमुक्तिप्रदायिनि ।
मन्त्रमूर्ते सदा देवि महालक्ष्मि नमोऽस्तुते ॥४॥
आद्यन्तरहिते देवि आद्यशक्तिमहेश्वरि ।
योगज्ञे योगसम्भूते महालक्ष्मि नमोऽस्तुते ॥५॥
स्थूलसूक्ष्ममहारौद्रे महाशक्तिमहोदरे ।
महापापहरे देवि महालक्ष्मि नमोऽस्तुते ॥६॥
पद्मासनस्थिते देवि परब्रह्मस्वरूपिणि ।
परमेशि जगन्मातर्महालक्ष्मि नमोऽस्तुते ॥७॥
श्वेताम्बरधरे देवि नानालङ्कारभूषिते ।
जगत्स्थिते जगन्मातर्महालक्ष्मि नमोऽस्तुते ॥८॥</description>
    </item>
    
  </channel>
</rss>