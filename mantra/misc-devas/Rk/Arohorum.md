---
title: आरोहोरुम्
unicode_script: devanagari
emphasis_as_inline_comments: true
---
आरो॑हो॒रुमुप॑बर्‌हस्व बा॒हुं  
परि॑ष्वजस्व जा॒याꣳ सु॑मन॒स्यमा॑नः ।  
तस्यां॑ पुष्यतं मिथु॒नौ सयो॑नी  
ब॒ह्वीं प्र॒जां ज॒नय॑न्तौ॒ सरे॑तसा ।

आ॒र्द्रयाऽर॑ण्या॒ यत्राम॑न्थ॒त्  
पुरु॑षं॒ पुरु॑षेण श॒क्रः ।  
तदे॒तौ मि॑थु॒नौ सयो॑नी  
प्र॒जया॒ऽमृते॑ने॒ह ग॑च्छतम् ।

अ॒हं गर्भ॒मद॑धा॒म् ओष॑धीष्व॒हं विश्वे॑षु॒ भुव॑नेष्व॒न्तः ।  
अ॒हं प्र॒जा अ॑जनयं पितृ॒णाम॒हं जनि॑भ्यो अप॒रीषु॑ पु॒त्रान् ।

पु॒त्रिणे॒मा कु॑मा॒रिणा॒ विश्व॒मायु॒र्व्य॑श्नुतम् ।  
उ॒भा हिर॑ण्यपेशसा वी॒तिहो॑त्रा कृ॒तद्व॑सू ।  
द॒श॒स्यन्त्वा॒ऽमृता॑य॒ कꣳशमूधो॑  
रोम॒शꣳ ह॑थो दे॒वेषु॑ कृ॒णुतो॒ दुवः॑ ।
