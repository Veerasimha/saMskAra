---
title: जातकर्म
---


जातं (=जातमात्रम्, ""प्राङ्नाभिवर्धनात्पुंसो जातकर्म विधीयते"") वात्सप्रेण (=दिवसस्परीत्येषः) +अभिमृश्य, उत्तरेण यजुषोपस्थ आधाय (=""अस्मिन्नह""मित्यनेन), उत्तराभ्याम् (""अङ्गादङ्गाद्"" इति) अभिमन्त्रणं ,  (""अश्मा भवे""ति)  मूर्धन्यवघ्राणं, (""मेधां त"" इति) दक्षिणे कर्णे जापः १ (""अभिजिघ्राम्यसौ"") नक्षत्रनाम (वेङ्कटेशीय-प्रयोगमालायाम् - आश्विनः, आपभरणः, कार्तिकः कृत्तिक इति वा, रौहिणः, मार्गशीर्षः, आर्द्रकः, पुनर्वसुः, तिष्यः, आश्लेषः, माघः, पूर्वाफल्गुनः, उत्तराफल्गुनः, हस्तः, चैत्रः, स्वातिः, विशाखः, अनूराधः, ज्येष्ठः, मूलकः, पूर्वाषाढः, उत्तराषाढः, श्रवणः, श्रविष्ठः, शातभिषजः, पूर्वाप्रोष्ठपदः, उत्तराप्रोष्ठपदः, रैवतः। भिन्नकारिका - रौहिणश्चापभरणो मार्गशीर्षोऽथ कार्तिकः । माघ आश्वयुजश्चैत्रो ज्यैष्ठः प्रौष्ठपदस्तथा । श्रावणः शातभिषजो रैवतो द्वादशस्वपि । आदिवृद्धिरकारान्तः संबुद्धौ रौहिणेति च ॥ तिष्यः फल्गुन आश्लेषो विशाखो हस्त आर्द्रकः । श्रविष्ठो मूलकाषाढौ अनूराधोप्यवृद्धयः । संबुद्धौ तद्वदेव स्युरथ स्वातिः पुनर्वसुः। https://apastamba.wordpress.com/category/jatakarma/ इति दृश्यम्। ) च निर्दिशति २ तद्रहस्यं भवति (सूक्र्तवाकाभिवादनादिष्वपि!)३

मधु घृतमिति संसृज्य तस्मिन् दर्भेण हिरण्यं निष्टर्क्य (= शिखाबन्धनवत्सरन्ध्रेण ग्रन्थिना), बध्वा ऽवदाय +उत्तरैर् मन्त्रैः (""त्वयि मेधाम्"" इति) कुमारं प्राशयित्वा, उत्तराभिः पञ्चभिस् (=""ऽक्षेत्रियै त्वे""त्यादिभिः) स्नापयित्वा, दधि घृतमिति संसृज्य कांस्येन पृषदाज्यं व्याहृतीभिरोङ्कारचतुर्थाभिः (""भूः स्वाहेत्यादिभिः प्रतिमन्त्रम्"") कुमारं प्राशयित्वा, अद्भिश् शेषं संसृज्य गोष्ठे निनयेत् ४

उत्तरया (=""मा ते कुमारम्"") मातुरुपस्थ आधायोत्तरया (=""अयं कुमारः"") दक्षिणं स्तनं प्रतिधाप्योत्तराभ्यां (=""यद्भूमेर्हृदयम्"") पृथिवीमभिमृश्योत्तरेण यजुषा (=""नामयति न रुदति"") संविष्टम् ॥

##‌ प्रवासाद् एत्य
प्रवासादेत्य पुत्रस्योत्तराभ्यामभिमन्त्रणं (=अङ्गादङ्गात्) मूर्धन्यवघ्राणं (=अश्मा भव)  दक्षिणे कर्ण उत्तरान्मन्त्रान् (=अग्निरायुष्मान् स वनस्पतिभिः) जपेत् १२
कुमारीमुत्तरेण यजुषा (""सर्वस्मादात्मनः सम्भूतासी"") ऽभिमन्त्रयते १३
